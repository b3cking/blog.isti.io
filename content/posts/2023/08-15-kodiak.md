---
title: Kodiak
date: 2023-08-15
author: Isti
description: A legjobb magyar Counter-Strike játékos.
---
Emlékszem, hogy egyetemen Kristóffal rengeteget dumáltunk Counter-Strike-ról, én akkor 1.6-tal játszottam, ő bőven Source-ozott. Szünetekben, unalmasabb órákon taktikákat osztottunk meg egymással dust2-n, infernón, nuke-on, és szakértettünk, hogy mi miért működik vagy nem működik. Megvolt ennek a maga bája, kockák egymás közt. Akkoriban is már elég nagy névnek számított Kodiak, aki a FoP oszlopos tagjaként működött, később az ancients csapatban játszott a "nagy öregekkel", és a minap meglepődve tapasztaltam, hogy még mindig tolja ezt a szekeret. Youtube-csatorna, ilyen-olyan elemzések, meccsek, versenyek – tök jó volt megtalálni Kodit ismét, azóta futás közben is CS-meccseket nézek, mert ugyan semmi értelme nincs objektíve, de valahogy jólesik visszagondolni ezekre a gondtalan időkre. 

Ez most ilyen nagypapás véset lett, "a bölcs öreg visszatekint", de elsősorban nem erről van szó. Biztosan nektek is van olyan időszaka az életeteknek, amire emlékezve úgy tűnik, akkoriban minden csak úgy *simán csúszott*, döccenésmentesen. Nekem ez ilyesmi volt, annak ellenére, hogy az egyetemre azért fókuszálhattam volna kiemeltebben.
