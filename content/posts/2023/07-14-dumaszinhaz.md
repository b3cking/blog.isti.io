---
title: Dumaszínház Allstars
date: 2023-07-14
author: Isti
description: Dumaszínház Allstars.
---
Valamelyik nap Nórival megnéztünk egy "Allstars" előadást Kiss Ádámmal, Hadházi Lászlóval valamint Aranyosi Péterrel, és bár értékítélettel senkit nem untatnék, azt azért mindenképp megjegyzésre érdemesnek tartom, hogy Hadházi – így lassan a hatvan felé közeledve – egyre gyakrabban és bátrabban enged meg magának poltikai témákat, és ez jól is áll neki. No, nem a hagyományos Orbán-Gyurcsány-NER vonalon gondolkodva, hanem ennél eggyel mélyenszántóbban is képes úgy operálni a szavakkal és történetekkel, hogy az előadása mindvégig érdekes marad, bár nem feltétlenül minden egyes pontján a standup hagyományos értelmében és/vagy szabályrendszerében. Számomra üdítőbb volt, mint egy aszpartámtól is mentes szikszói víz.
