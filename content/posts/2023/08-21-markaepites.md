---
title: Őszinte márkaépítés
date: 2023-08-21
author: Isti
description: Marketingtanácsok Linkedinen.
---
Jönnek szembe ezek a videók Linkedinen, ahol szakértők mesterkélt módon, egymás alá bekérdezve, megkonstruált sales tematika mentén mondják el, hogy mennyire fontos az **őszinte** márkaépítés. Szemmel láthatóan működik a dolog a klienseik számából kiindulva, de nálam ez annyira visszás, annyira mű, biztosan nem mennék el hozzájuk tanácsadásra vagy workshopra. 

Egy őszinte kommunikációtól nem folyamatos művigyort, a saját kérdéseik méltatását (még akkor is, ha azt a másik személy csinálja), hanem valamilyen történetmesélést, akár elnagyolt tapasztalatátadást, nehézségek megosztását várnám, ami arra sarkall engem, hogy tanulni akarjak tőlük. Győzzenek meg, hogy tudják, és képesek engem is bevonva, számomra értéket teremteni. Jónéhány ilyen emberrel is találkoztam már a témában szerencsére, de való igaz, ők nem így szereztek üzletet.
