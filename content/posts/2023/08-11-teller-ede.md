---
title: Teller Ede és a BME
date: 2023-08-10
author: Isti
description: Főleg a Műegyetemről beszél.
---
Amikor a Műegyetemről [kérdezték](https://www.youtube.com/watch?v=-4S2T9hLDjk) Tellert 1998-ban Kaliforniában, ő azt mondta az egyetlen szemeszter alapján, amit fiatal korában ott hallgatott:

> Nem volt ott gyakorlati munka, előadások, jó előadások [voltak]. Tulajdonképpen kevés részletet tanultam, de egy dolog sokkal világosabb lett előttem: hogy a tervezésekben, a mérnöki tervezésekben milyen nagy pontosság szükséges.

Úgy látszik, hogy azért a BME akkor is inkább az elmélet felé kacsintgatott. Szeptemberben [meglátjuk](https://blog.isti.io/posts/2023/07-26-felvettek/), hogy milyen most az aktuális állapot.

> De a Műegyetem jó volt és jó maradt, és örülök, hogy egy ideig ott tanulhattam.

Mindenhol tudott tanulni, és mindenről tisztelettel beszélt. Szerettem volna ezt itt megemlíteni, mert az [Oppenheimer](https://blog.isti.io/posts/2023/08-04-oppenheimer/) c. film azért elég negatív képet fest róla. (A vonatkozó [videót](https://www.youtube.com/watch?v=-4S2T9hLDjk) egyébként azért is megéri megnézni, mert rendkívül szerény köntösbe burkolózva kiderül, hogy az elolvadt 0 fokos jég megemeli-e az eredeti 0 fokos víz szintjét.)

~~Ráadásul a legelső Kindle-öm is az ő nevét viselte tizensok évig, most halálozott csak el néhány hónapja a kijelzője.~~
