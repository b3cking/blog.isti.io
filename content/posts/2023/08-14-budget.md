---
title: Itthoni költségvetés
date: 2023-08-14
author: Isti
description: Hogyan tovább?
---
Egy jó ideje [YNAB](https://ynab.com)-ben követjük az itthoni költéseket és pénzügyeket, de eljutottunk arra a pontra, hogy azt érezzük, nem ad annyi hasznot az életünkhöz, amennyibe kerül: elég drága szolgáltatásról beszélünk. Körbenéztem a piacon, és siralmasan gyenge a felhozatal, nem véletlen, hogy a YNAB ennyit el mer és el tud kérni az előfizetésért. Vegyük például az Aggreg8 által fejlesztett Wyze-ot. PSD2 API-n keresztül hozzá tudod adni a bankszámláidat, az ottani költéseket kategorizálja, de egyénileg is felül tudod ezeket bírálni. Ez mind szexi és jó, de vajon megbízhatsz-e egy olyan cégben adatbiztonság terén, aki a saját HTTPS certjét nem tudja a weboldalára úgy beállítani, hogy a kommunikáció valóban titkos legyen? A válasz pedig egyértelműen az, hogy nem, ilyen cégben nem tudok megbízni, és másnak sem ajánlom.

![Wyze.me insecure connection](../images/wyze.png "Wyze insecure connection")

Értitek, payment szolgáltatóról beszélünk, aki a pluginján keresztül netbankba authentikál kétfaktorosan, ezt bárki komolyan gondolja, hogy ennyire figyelnek oda? Emailben is jeleztem feléjük az aggályaimat, mert az internet biztonsága, ezzel együtt a saját biztonságunk kiemelten fontos.
