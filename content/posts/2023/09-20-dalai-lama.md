---
title: Dalai láma
date: 2023-09-20
author: Isti
description: Valahol itt kezdődik.
---
A dalai láma a 80. születésnapjakor beszélgetett közel egy hétig jóbarátjával, Desmond Tutu dél-afrikai érsekkel, és ezt Douglas Abrams foglalta könyv formátumba. Ebből idézek.

> [...] Talán a te vallásod szerint találkozunk a mennyországban Isten színe előtt - mondta a dalai láma. – Mint jó keresztény, te menj előre. – Az érsek hangosan felnevetett, mire mi többiek is újra levegőt vettünk. – És intézd el, hogy én is oda kerüljek.
> 
> Mindnyájan nevettünk, ahogy elképzeltük a Szent Péterrel alkudozó érseket, amint próbálja kijárni nála, hogy beengedjék a dalai lámát a mennyországba.
>
>– De a buddhizmus szerint - folytatta a dalai láma - egyszer az életben kialakulhat egy olyan különleges kapcsolat két ember között, aminek hatását magunkkal visszük a következő életre is. Ez a buddhista nézőpont. Szóval talán majd akkor. Mindenesetre alig várom már a következő találkozásunkat, csak Isten a tudója, hol kerül majd sor rá. [...]

Ehhez a hihetetlen nyitottsághoz és emberséghez érdemes mindannyiunknak eljutni. A [könyv](https://moly.hu/konyvek/oszentsege-a-xiv-dalai-lama-desmond-tutu-douglas-carlton-abrams-az-orom-konyve) számtalan további kiváló gondolatot is tartogat egyébként.
