<p>A Magyar Postáról egészen gyenge, lesajnáló véleményem van, és ezt rendszeresen hangsúlyozom is a baráti beszélgetések alkalmával, már ha úgy adja ki a szó. Eközben persze nyitott vagyok a társaság akár enyémmel ellenkező véleményére és élményeire is, de azt kell mondjam, eddig a többiek is kivétel nélkül alátámasztották az általam látottakat. Buborék, ugye. Mivel az internetre a cégekkel kapcsolatban szinte kizárólag negatív észrevételek, elsősorban elégedetlenkedés kerül fel, így szeretném megemlíteni, hogy a tegnap 17:11-kor Dunakeszin feladott levél ma reggelre Székesfehérvárra érkezett, ami egészen csodálatos, még csak hasonlót sem mertem remélni eddig. Jár a kredit érte a postának, el kell ismerni, ez bizony szép volt.</p>
