I"u<p>Amikor még multinál dolgoztam, többször felmerült bennünk vezetőtársakkal a kérdés, hogy vajon az adott meetingre miért kellettünk, vagy egyáltalán miért kellett rá bárki is. Lehetett volna egy e-mail helyette két egyszerű, könnyen megválaszolható kérdéssel. Bizonyára sokunknak van ilyen élménye irodai környezetből.</p>

<p>Most a Shopify <a href="https://creatoreconomy.so/p/kaz-coo-shopify-craft-and-no-meetings">megoldotta</a>, hogy minden egyes megbeszélés költsége látszódik a meghívóban, így talán könnyebb összemérni az árat a lehetséges, ahhoz tartozó elért eredménnyel. A Shopify COO-ja, Kaz Nejatian azt állítja, hogy kb. 12.000 meetinget megspóroltak már ezzel a módszerrel csak idén. Nem rossz!</p>

<p><img src="../images/shopify-meeting.png" alt="Shopify meeting cost" /></p>

<p>Vajon hogyan kezelik az 1on1-eket? Nyilván a saját fizetésemet tudom, ezzel megtudhatom a főnökömét is? Vagy egy skip-level egyeztetésen akár az ő fönökéét? Vélhetően vagy teljesen nyílt a fizetési struktúra, vagy (pozíció, szenioritás) alapon ki vannak átlagolva a bérek, és ezekkel kalkulál a megfelelő modul. Számomra szimpatikus a megközelítés, mert multis környezetben rengetegszer tapasztalni a meetingről meetingre járkálást, ami végső soron vajmi kevés eredménnyel kecsegtet összességében.</p>
:ET