I"V<p>Hallgattam egy előadást valamelyik nap azzal kapcsolatban, hogy az emberek Magyarországon az átlagnál nagyobb jelentőséget tulajdonítanak a rajtuk látszólag kívül álló dolgoknak, illetve könnyen jutnak arra a következtetésre, hogy <strong>az életük irányítása nem a saját kezükben van</strong>. Azt gondolom, hogy több hatás ér itt össze: 20. század szocializmusa és <em>atyáskodása</em>, ügyeskedés évtizedeken keresztül, fusi, stb. Van viszont egy messzebbre visszanyúló, nyelv alapú különbség is sok más fejlett országokhoz képest, nézzük csak melyik nemzet hogyan <em>keres</em> pénzt!</p>

<p>Az angolok ugye <em>kiérdemlik</em> (earn money), az amerikaiak ehhez képest <em>csinálják</em> (make money), Németországban <em>megszolgálják</em> (Geld verdienen), franciák <em>elnyerik</em> (gagner l’argent). Mindenhol valamilyen cselekvés vagy pozitív élmény kötődik a pénzhez, ehhez képest mi Magyarországon keressük, amiben benne van egy vagy-lesz-vagy-nem faktor, mintha nem is igazán rajtunk múlna. Keressük, persze, na de találunk is?</p>

<p>Sok neurolingivisztikával foglalkozó kutatás foglalkozik a nyelv gondolkodásra gyakorolt hatásával ilyen szempontból is, kíváncsi lennék, hogy ez pl. milyen módon befolyásolja a magyar kultúrát, és honnan eredeztethető.</p>
:ET